九章·惜诵
所作忠而言之兮
指苍天以为正
俾山川以备御兮
命咎繇使听直
忘儇媚以背众兮
待明君其知之
故相臣莫若君兮
所以证之不远
专惟君而无他兮
又众兆之所雠也
疾亲君而无他兮
有招祸之道也
事君而不贰兮
迷不知宠之门
行不群以巅越兮
又众兆之所咍
情沉抑而不达兮
又蔽而莫之白也
固烦言不可结诒兮
原陈志而无路
申侘傺之烦惑兮
中闷瞀之忳々
吾使历神占之兮
曰：“有志极而无旁
故众口其铄金兮
初若是而逢殆
欲释阶而登天兮
犹有曩之态也
同极而异路兮
又何以为此援也？
行婞直而不豫兮
鲧功用而不就
九折臂而成医兮
吾至今而知其信然
设张辟以娱君兮
原侧身而无所
欲高飞而远集兮
君罔谓女何之？
背膺牉以交痛兮
心郁结而纡轸
播江离与滋菊兮
原春日以为糗芳
矫兹媚以私处兮
原曾思而远身
九章·涉江
带长铗之陆离兮
冠切云之崔嵬
吾方高驰而不顾
驾青虬兮骖白螭
与天地兮同寿
与日月兮齐光
乘鄂渚而反顾兮
欸秋冬之绪风
乘舲船余上沅兮
齐吴榜以击汰
朝发枉陼兮
夕宿辰阳
入溆浦余儃佪兮
迷不知吾所如
山峻高以蔽日兮
下幽晦以多雨
哀吾生之无乐兮
幽独处乎山中
接舆髡首兮
桑扈臝行
伍子逢殃兮
比干菹醢
余将董道而不豫兮
固将重昏而终身
燕雀乌鹊
巢堂坛兮
腥臊并御
芳不得薄兮
怀信侘傺
忽乎吾将行兮
九章·哀郢
民离散而相失兮
方仲春而东迁
出国门而轸怀兮
甲之晁吾以行
楫齐扬以容与兮
哀见君而不再得
过夏首而西浮兮
顾龙门而不见
顺风波以从流兮
焉洋洋而为客
心絓结而不解兮
思蹇产而不释
去终古之所居兮
今逍遥而来东
背夏浦而西思兮
哀故都之日远
哀州土之平乐兮
悲江介之遗风
曾不知夏之为丘兮
孰两东门之可芜？
惟郢路之遥远兮
江与夏之不可涉
惨郁郁而不通兮
蹇侘傺而含慼
忠湛湛而原进兮
妒被离而鄣之
众谗人之嫉妒兮
被以不慈之伪名
众踥蹀而日进兮
美超远而逾迈
鸟飞反故乡兮
狐死必首丘

九章·抽思
思蹇产之不释兮
曼遭夜之方长
数惟荪之多怒兮
伤余心之忧忧
结微情以陈辞兮
矫以遗夫美人
羌中道而回畔兮
反既有此他志
与余言而不信兮
盖为余而造怒
悲夷犹而冀进兮
心怛伤之憺憺
固切人之不媚兮
众果以我为患
何独乐斯之蹇蹇兮？原荪美之可完
夫何极而不至兮
故远闻而难亏
孰无施而有报兮
孰不实而有穫？
憍吾以其美好兮
敖朕辞而不听
好姱佳丽兮
牉独处此异域
道卓远而日忘兮
原自申而不得
望孟夏之短夜兮
何晦明之若岁！
曾不知路之曲直兮
南指月与列星
何灵魂之信直兮
人之心不与吾心同！
乱曰：长濑湍流
溯江潭兮
轸石崴嵬
蹇吾原兮
低徊夷犹
宿北姑兮
愁叹苦神
灵遥思兮
道思作颂
聊以自救兮

九章·怀沙
伤怀永哀兮
汩沮南土
郁结纡轸兮
离愍而长鞠
刓方以为圜兮
常度未替
章画志墨兮
前图未改
巧陲不斫兮
孰察其揆正
离娄微睇兮
瞽谓之不明
凤皇在笯兮
鸡鹜翔舞
夫惟党人鄙固兮
羌不知余之所臧
怀瑾握瑜兮
穷不知所示
非俊疑亻桀兮
固庸态也
材朴委积兮
莫知余之所有
重华不可遻兮
孰知余之从容！
汤、禹久远兮
邈而不可慕
离闵而不迁兮
原志之有像
舒忧娱哀兮
限之以大故
修路幽蔽
道远忽兮
伯乐既没
骥焉程兮
定心广志
余何畏惧兮！
世溷浊莫吾知
人心不可谓兮
明告君子
吾将以为类兮
九章·思美人
媒绝路阻兮
言不可结而诒
申旦以舒中情兮
志沉菀而莫达
因归鸟而致辞兮
羌迅高而难当
欲变节以从俗兮
媿易初而屈志
宁隐闵而寿考兮
何变易之可为
车既覆而马颠兮
蹇独怀此异路
迁逡次而勿驱兮
聊假日以须时
开春发岁兮
白日出之悠悠
揽大薄之芳茝兮
搴长洲之宿莽
解萹薄与杂菜兮
备以为交佩
吾且儃佪以娱忧兮
观南人之变态
芳与泽其杂糅兮
羌芳华自中出
情与质信可保兮
羌居蔽而闻章
因芙蓉而为媒兮
惮褰裳而濡足
固朕形之不服兮
然容与而狐疑
命则处幽吾将罢兮
原及白日之未暮也
九章·惜往日
奉先功以照下兮
明法度之嫌疑
秘密事之载心兮
虽过失犹弗治
君含怒而待臣兮
不清澈其然否
弗参验以考实兮
远迁臣而弗思
何贞臣之无罪兮
被离谤而见尤！
临沅、湘之玄渊兮
遂自忍而沉流
君无度而弗察兮
使芳草为薮幽
独鄣廱而蔽隐兮
使贞臣为无由
吕望屠於朝歌兮
甯戚歌而饭牛
吴信谗而弗味兮
子胥死而後忧
封介山而为之禁兮
报大德之优游
或忠信而死节兮
或訑谩而不疑
芳与泽其杂糅兮
孰申旦而别之？
谅聪不明而蔽廱兮
使谗谀而日得
妒佳冶之芬芳兮
{莫女}母姣而自好
原陈情以白行兮
得罪过之不意
乘骐骥而驰骋兮
无辔衔而自载
背法度而心治兮
辟与此其无异
不毕辞而赴渊兮
惜廱君之不识
九章·橘颂
受命不迁
生南国兮
绿叶素荣
纷其可喜兮
青黄杂糅
文章烂兮
纷缊宜修
姱而不丑兮
独立不迁
岂不可喜兮
苏世独立
横而不流兮
秉德无私
参天地兮
淑离不淫
梗其有理兮
行比伯夷
置以为像兮
